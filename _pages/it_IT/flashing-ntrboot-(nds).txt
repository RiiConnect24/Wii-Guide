---
title: "Flash di ntrboot (NDS)"
---

Prima di procedere, assicurati di aver letto tutte le informazioni presenti alla pagina [ntrboot](ntrboot)

Nota che la flashcart non potrà più essere utilizzata per le sue funzioni normali finchè l'exploit ntrboot è installato su di essa (fatta eccezione per la Acekard 2i che funzionerà comunque solo su *console 3DS con un custom firmware installato*). Ci sono alcuni passaggi opzionali alla fine delle istruzioni per rimuovere ntrboot boot9strap dalla tua flashcart, una volta che hai finito l'installazione.

Se hai intenzione di rimuovere l'exploit ntrboot e ripristinare la tua flashcart al suo stato originale, *non* spegnere il tuo NDS / NDSL finchè non avrai ripristinato la tua flashcart. Questo perchè mentre è installato l'exploit ntrboot, la flashcart non può essere usata per avviare file `.nds`, quindi se esci dall'applicazione del flasher non sarai più in grado di rientrarci.
{: .notice--warning}

Tieni presente che in rare circostanze è possibile **brickare** una flashcart contraffatta durante il flashing, e renderla permanentemente inutilizzabile. È improbabile, tuttavia sono supportate soltanto le flashcart originali qui indicate. Per ridurre i rischi di ottenere una flashcart contraffatta, si raccomanda di comprarne una solo da siti affidabili (come [NDS Card](http://www.nds-card.com/))
{: .notice--danger}

#### Cosa serve

* La flashcart DS / DSi compatibile con ntrboot:
  + Un'Acekard 2i o una R4i Gold 3DS RTS
* Due console 
  + **Il NDS / NDSL di partenza**: il Nintendo DS o Nintendo DS Lite compatibile con la tua flashcart
  + **Il 3DS di destinazione**: la console della famiglia 3DS con versione del software originale
* L'ultima versione di [ak2i_ntrcardhax_flasher](https://github.com/d3m3vilurr/ak2i_ntrcardhax_flasher/releases/latest)

#### Istruzioni

##### Sezione I - Preparazione

1. Spegni il **NDS / NDSL di partenza**
1. Inserisci la scheda SD della flashcart nel tuo computer
1. Copia il file `ak2i_ntrcardhax_flasher.nds` nella scheda SD della tua flashcart
1. ReInserisci la scheda SD della flashcart nel tuo computer
1. Inserisci la flashcart DS / DSi compatibile con ntrboot nel **NDS / NDSL di partenza**

##### Sezione II - Installare ntrboot

1. Avvia il file `ak2i_ntrcardhax_flasher.nds` sul **NDS / NDSL di partenza** attraverso la flashcart
1. Premi il pulsante (A) per continuare
1. Premi (X) per "load flashrom"
1. Premi il pulsante (A) per continuare
1. Rimuovi la flashcart dal **NDS / NDSL di partenza**
1. Rimuovi la scheda SD dalla flashcart
1. Reinserisci la flashcart nel **NDS / NDSL di partenza** con la scheda SD rimossa
1. Premi il pulsante (A) per continuare
1. Premi (A) per "inject ntrboothax"
1. Premi (A) per selezionare "RETAIL"
1. Rimuovi la flashcart dal **NDS / NDSL di partenza**
  + Se hai intenzione di ripristinare la tua flashcart allo stato originale dopo aver installato boot9strap sul **3ds di destinazione**, *non* uscire dalla applicazione del flasher sul **NDS / NDSL di partenza**

___

Prosegui con l'[Installazione di boot9strap (ntrboot)](installing-boot9strap-(ntrboot))
{: .notice--primary}