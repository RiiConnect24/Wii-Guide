---
title: "Installazione di boot9strap (Homebrew Launcher)"
---

Se hai già modificato il tuo 3DS in passato e hai installato un CFW basato su EmuNAND, ricorda che questa guida interessa solamente la SysNAND per cui dovresti seguire le istruzioni in tale modalità. Tieni presente che i termini EmuNAND e RedNAND si riferiscono a due implementazioni leggermente diverse [dello stesso concetto](http://3dbrew.org/wiki/NAND_Redirection).

#### Istruzioni

##### Sezione I - Avvio di SafeB9SInstaller

1. Avvia udsploit dalla lista degli homebrew disponibili
  + Potrebbe essere necessario scorrere la lista per visualizzare l'homebrew
1. Al termine del processo, premi (Start) per uscire da udsploit
  + Potrebbero essere necessari più tentativi
  + Se la console dovesse bloccarsi, forzane lo spegnimento tenendo premuto il pulsante di accensione, quindi riprova
1. Avvia safehax dalla lista degli homebrew disponibili
  + Potrebbe essere necessario scorrere la lista per visualizzare l'homebrew
  + Se dovessi riscontrare l'errore "PM INIT FAILED", assicurati di aver avviato udsploit con la comunicazione wireless attivata
  + Se dovessi *ancora* riscontrare l'errore "PM INIT FAILED", prova ad usare la [versione r19 di safehax](https://github.com/TiniVi/safehax/releases/tag/r19)
  + Se la console dovesse bloccarsi, forzane lo spegnimento tenendo premuto il pulsante di accensione, quindi riprova
1. Se l'exploit è andato a buon fine, si avvierà SafeB9SInstaller
  + Se si avvia il menu di configurazione di Luma3DS anziché SafeB9SInstaller, spegni la tua console e assicurati che il file `safehaxpayload.bin` sia presente nella directory principale della tua scheda SD
  + Se il file `safehaxpayload.bin` è presente nella directory principale della scheda SD ma comunque continua ad avviarsi il menu di configurazione di Luma3DS, assicurati di [avere abilitato l'opzione per mostrare le estensioni dei file](file-extensions-(windows))

##### Sezione II - Installazione di boot9strap

1. Attendi il termine di tutti i controlli di sicurezza
1. Quando richiesto, inserisci la combinazione di tasti richiesta a schermo per installare boot9strap
1. Una volta completato il processo, premi (A) per riavviare la tua console

##### Sezione III - Configurare Luma3DS

1. La tua console dovrebbe riavviarsi all'interno del menu di configurazione di Luma3DS
  + Se ottieni una schermata nera, [segui questa guida per risolvere il problema](troubleshooting#ts_sys_b9s)
1. Usa il pulsante (A) e il D-Pad per abilitare le seguenti opzioni:    
  + **"Show NAND or user string in System Settings"**
1. Premi (Start) per salvare e riavviare il 3DS
  + Se ottieni un errore, continua comunque alla pagina successiva

___

Prosegui con il [Completamento dell'installazione](finalizing-setup)
{: .notice--primary}