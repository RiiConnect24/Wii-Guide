---
title: "EmuNANDin siirtäminen"
---

Tässä lisäosiossa opastetaan EmuNANDin sisällön siirtäminen uuteen SysNAND-kokoonpanoon sekä EmuNAND-osion poistaminen tämän jälkeen. Huomaa, että termit EmuNAND ja RedNAND viittaavat [saman konseptin](http://3dbrew.org/wiki/NAND_Redirection) kahteen hiukan erilaiseen toteutukseen.

Huomaa, että jos sinulla on muita käynnistystiedostoja kuin `GodMode9.firm` SD-korttisi `/luma/payloads`-kansiossa, (START)-painikkeen pohjassa pitäminen käynnistyksen aikana avaa "ketjulatausvalikon", jossa sinun on käytettävä ristiohjainta ja (A):ta avataksesi GodMode9:n näitä ohjeita varten.

**Sinulla TÄYTYY olla asennettuna sekä Luma3DS että boot9strap tai arm9loaderhax käyttääksesi tätä ohjetta.**
{: .notice--danger}

#### Tarpeet

* EmuNAND
* GodMode9:n [viimeisin julkaisu](https://github.com/d0k3/GodMode9/releases)
* FBI:n [viimeisin julkaisu](https://github.com/Steveice10/FBI/releases/latest)

#### Ohjeet

##### Vaihe I – Valmistelut

1. Sammuta konsolisi
1. Aseta SD-korttisi tietokoneeseesi
1. Kopioi GodMode9-`.zip`-pakkauksesta `GodMode9.firm` (tai `GodMode9.bin` arm9loaderhax-käyttäjille) SD-korttisi `/luma/payloads/`-kansioon
1. Kopioi GodMode9-`.zip`-pakkauksesta `gm9`-kansio SD-korttisi juureen
1. Aseta SD-korttisi takaisin konsoliisi

##### Vaihe II – SysNANDin DSiWare-tallennusten varmuuskopiointi

Jos sinulla ei ole yhtäkään DSiWare-peliä tai -tallennusta, voit ohittaa tämän vaiheen.
{: .notice--info}

1. Avaa GodMode9 pitämällä (START)-painiketta pohjassa konsolin käynnistyessä
1. Jos ohjelma kehottaa luomaan varmuuskopion tärkeistä tiedostoista (essential files), paina (A):ta tehdäksesi sen, ja kun varmuuskopio on valmis, paina (A):ta uudelleen jatkaaksesi
1. Mene hakemistoon `[2:] SYSNAND TWLN` → `title`
1. Pidä (R):ää pohjassa ja paina samalla (A):ta`00030004`-kansion kohdalla valitaksesi sen, ja valitse sitten "Copy to 0:/gm9/out"
  + Tämä prosessi voi kestää jonkin aikaa, jos sinulla on monta DSiWare-peliä
1. Paina (B):tä kahdesti palataksesi päävalikkoon

##### Vaihe III – GBA VC -tallennusten varmuuskopiointi

Jos sinulla ei ole yhtäkään GBA VC -peliä tai -tallennusta, voit ohittaa tämän vaiheen.
{: .notice--info}

Huomaa, että tämä ei ole tarpeellista muille Virtual Console -peleille (GBC, NES jne.)
{: .notice--info}

1. Pidä (R):ää pohjassa ja paina samalla (START)-painiketta sammuttaaksesi konsolisi
1. Aseta SD-korttisi tietokoneeseesi
1. Luo kansio `/gm9/`-hakemistoon jokaista GBA VC -peliä kohden, jonka tallennuksen haluat varmuuskopioida 
1. Aseta SD-korttisi takaisin konsoliisi
1. Käynnistä laitteesi SysNANDiin
1. Tee seuraava prosessi jokaista GBA VC -peliä kohden, jonka tallennuksen haluat varmuuskopioida:
  + Avaa peli SysNANDilla
  + Sulje peli
  + Avaa Luma3DS:n ketjulatausvalikko pitämällä (START)-painiketta pohjassa käynnistyksen aikana
  + Avaa GodMode9 painamalla (A):ta
  + Mene hakemistoon `[S:] SYSNAND VIRTUAL`
  + Paina (Y):tä `gbavc.sav`-tiedoston kohdalla kopioidaksesi sen
  + Paina (B):tä palataksesi päävalikkoon
  + Mene hakemistoon `[0:] SDCARD` → `gm9`
  + Mene hakemistoon, jonka loit tälle pelille
  + Paina (Y):tä liittääksesi `gbavc.sav`-tiedoston
  + Paina (START)-painiketta käynnistääksesi uudelleen
1. Avaa GodMode9 pitämällä (START)-painiketta pohjassa konsolin käynnistyessä

##### Vaihe IV – EmuNANDin kopiointi SysNANDiin

1. Mene hakemistoon `[E:] SYSNAND VIRTUAL`
1. Paina (A):ta `nand.bin`-tiedoston kohdalla, valitse "NAND image options..." ja sitten "Restore SysNAND (safe)"
1. Paina (A):ta ottaaksesi käyttöön SysNANDin ylikirjoittamisen ja syötä annettu painikeyhdistelmä
  + Tämä ei ylikirjoita arm9loaderhax-asennustasi
1. Syötä annettu painikeyhdistelmä ottaaksesi käyttöön SysNANDiin kirjoittamisen (lvl1)
  + Tämä prosessi voi kestää jonkin aikaa
1. Kun toiminto on suoritettu, paina (A):ta jatkaaksesi
1. Paina (B):tä kieltäytyäksesi lukitsemasta kirjoitusoikeuksia kehotettaessa
1. Paina (B):tä palataksesi päävalikkoon

##### Vaihe V – DSiWare-tallennusten palauttaminen

Jos et varmuuskopioinut DSiWare-tallennuksia aiemmin, voit ohittaa tämän osion.
{: .notice--info}

1. Mene hakemistoon `[0:] SDCARD` → `gm9` → `out`
1. Paina (Y):tä `00030004`-kansion kohdalla kopioidaksesi sen
1. Paina (B):tä kahdesti palataksesi päävalikkoon
1. Mene hakemistoon `[2:] SYSNAND TWLN` → `title`
1. Paina (Y):tä liittääksesi `00030004`-kansion
1. Valitse "Copy path(s)"
1. Paina (A):ta ottaaksesi käyttöön SysNANDiin kirjoittamisen (lvl1) ja syötä annettu painikeyhdistelmä
1. Valitse "Overwrite file(s)"
  + Tämä prosessi voi kestää jonkin aikaa, jos sinulla on monta DSiWare-peliä
1. Paina (B):tä kieltäytyäksesi lukitsemasta kirjoitusoikeuksia kehotettaessa
1. Paina (B):tä kahdesti palataksesi päävalikkoon

##### Vaihe VI – GBA VC -tallennusten palauttaminen

Jos et varmuuskopioinut GBA VC -tallennuksia aiemmin, voit ohittaa tämän osion.
{: .notice--info}

1. Pidä (R):ää pohjassa ja paina samalla (START)-painiketta sammuttaaksesi konsolisi
1. Käynnistä konsolisi SysNANDiin
1. Tee seuraava prosessi jokaista GBA VC -peliä kohden, jonka tallennuksen haluat varmuuskopioida:
  + Avaa peli SysNANDilla
  + Sulje peli
  + Avaa Luma3DS:n ketjulatausvalikko pitämällä (START)-painiketta pohjassa käynnistyksen aikana
  + Avaa GodMode9 painamalla (A):ta
  + Mene hakemistoon `[0:] SDCARD` → `gm9`
  + Mene hakemistoon, jonka loit tälle pelille
  + Paina (Y):tä `gbavc.sav`-tiedoston kohdalla kopioidaksesi sen
  + Paina (B):tä palataksesi päävalikkoon
  + Mene hakemistoon `[S:] SYSNAND VIRTUAL`
  + Paina (Y):tä liittääksesi `gbavc.sav`-tiedoston
  Paina (A):ta vahvistaaksesi
  + Paina (START)-painiketta käynnistääksesi uudelleen
1. Avaa GodMode9 pitämällä (START)-painiketta pohjassa konsolin käynnistyessä

##### Vaihe VII – SysNANDin varmuuskopiointi

1. Paina (HOME)-painiketta näyttääksesi toimintovalikon
1. Valitse "More..."
1. Valitse "Scripts..."
1. Valitse "Backup SysNAND"
1. Paina (A):ta vahvistaaksesi
  + Tämä proessi kestää jonkin aikaa
1. Paina (A):ta jatkaaksesi
1. Pidä (R):ää pohjassa ja paina samalla (B):tä irrottaaksesi SD-korttisi
1. Aseta SD-korttisi tietokoneeseesi
1. Kopioi SD-korttisi `/gm9/out/`-kansiosta `<sarjanumero>_nandmin_###.bin` turvalliseen paikkaan tietokoneellasi
  + Varmuuskopioi useaan eri paikkaan (kuten pilvipalveluihin)
  + Tämä varmuuskopiointi pelastaa sinut konsolin vioittumiselta, jos jokin menee pieleen tulevaisuudessa
1. Poista SD-korttisi `/gm9/out/`-kansiosta `<sarjanumero>_nandmin_###.bin` kopioituasi sen
1. **Varmuuskopioi SD-korttisi kaikki tiedostot tietokoneellesi; kaikki tiedostot poistetaan seuraavaksi**

##### Vaihe VIII – SD-kortin alustaminen

1. Aseta SD-korttisi takaisin konsoliisi
1. Paina (HOME)-painiketta näyttääksesi toimintovalikon
1. Valitse "More..."
1. Valitse "SD format menu"
1. Paina (A):ta vahvistaaksesi
1. Valitse "No EmuNAND"
1. Valitse "Auto"
1. Paina (A):ta käyttääksesi nimeä `GM9SD`
  + Voit myös halutessasi syöttää jonkin muun nimen SD-kortille
1. Syötä kehotettaessa annettu painikeyhdistelmä
1. Pidä (R):ää pohjassa ja paina samalla (B):tä irrottaaksesi SD-korttisi
1. Aseta SD-korttisi tietokoneeseesi
1. Kopioi kaikki tiedostosi takaisin SD-kortillesi
  + Varmista, että SD-kortillasi oleva `boot.firm`-tiedosto korvataan varmuuskopion vastaavalla
1. Aseta SD-korttisi takaisin konsoliisi
1. Paina (A):ta liittääksesi SD-korttisi takaisin järjestelmään
1. Paina (START)-painiketta tallentaaksesi ja käynnistääksesi uudelleen
1. + Jos saat mustan ruudun, [seuraa tätä vianmääritysohjetta](troubleshooting#ts_sys_down)

___

Palaa osioon [Asennuksen viimeistely](finalizing-setup).
{: .notice--primary}